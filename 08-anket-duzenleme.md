#### Hassas Sorular
Dini inançları, etnik özellikleri, cinsel tercihleri, gelir düzeyleri gibi bilgiler anketin ilerleyen bölümlerinde yer alması kuvvetle tavsiye edilmektedir.

#### İlgili Sorular
Uygun soru tasarımı ile ilgili soruların bir araya getirilerek cevaplayıcının bir konudan diğerine atlamasının önlenmesi ve bir konu üzerinde odaklanması amaçlanır.

#### Mantıksal Sıra
Cevaplayıcıların iş tecrübelerini belirlemeye yönelik bir ankette sorular geçmişten anketin yapıldığı ana kadar bir zaman sırası halinde sorulmalıdır.

#### Soru Sayısı
Anket araştırmasında mümkün olduğunca az soru kullanılması ve sadece gerçekten gerekli konuların sorgulanması gereklidir. Genel kural olarak telefon anketleri 20, karşılıklı görüşmeler 45 dakikadan uzun sürmemeli. Posta anketleri ise cevaplayıcıların en fazla 20 dakikada doldurabileceği şekilde hazırlanmalıdır.

#### Ayırma Soruları
Bu sorular belirli soruların kimler tarafından cevaplanacağını belirlemek amacıyla kullanılır.
 **Örneğin:**
`Bilgisayar eğitimi aldınız mı?`
 **1-)** Evet
 **2-)** Hayır (Cevabınız hayır ise lütfen 11. soruya geçiniz)

#### Güvenirlik Kontrolleri (Kontrol Soruları)
Özellikle araştırma için çok önemli bilgi içeren hassas ya da tartışmalı sorularda cevaplara yeterince düşünülüp verildiğinden emin olunmak istendiğinde aynı bilginin farklı ifadelerle istendiği kontrol sorularından yararlanılmalıdır.

#### Soruların Yazılması
Anket araştırmalarında kullanılan soru tipleri demografik, olgusal ve yargısal olmak üzere 3 temel başlık altında incelenebilir. Demografik sorular cevaplayıcıların özellikleri ve geçmişleriyle (yaş, cinsiyet, ünvan gibi) ilgili bilgi toplamak amacıyla kullanılır. Olgusal sorular ile cevaplayıcıların davranış ya da tecrübeleri (geçen yıl kaç gün izin kullandınız ya da direksiyon eğitimi aldınız mı?) ile ilgili bilgi istenir. Yargısal sorular ise cevaplayıcıların tutumları, algıları, inançları ve fikirleri (işletmenizin performans değerlendirme sistemini adil olduğunu düşünüyor musunuz?) ile ilgilidir.

#### İyi Soru Nasıl Yazılır
**1-)** Soruların amacınızı karşıladığından emin olun.
**2-)** Bir soruda yalnız bir konu sorulur.
**3-)** Soruların kısa ve basit olmasına özen gösterin.
Soruların uzunluklarının cevap seçenekleri ile birlikte karşılıklı görülmede 25, telefon anketinde 15, posta anketinde ise 30 kelimeyi geçmemesi tavsiye edilmektedir.
**4-)** Soruların tutarlı olmasını sağlamak.
**5-)** İstediğiniz cevabın sınırlarını cevaplayıcıya açık ve anlaşılır biçimde iletin.
**6-)** Cevaplayıcıların bilgi düzeyini zorlamayın.
**7-)** Aynı soruda birden fazla olumsuz ifade kullanmayın.
**8-)** Varsayıma dayalı soru sormayın.
**9-)** Yönlendirici kullanmayın
**10-)** Karmaşık ve birden fazla anlama gelen sorulardan kaçının.
**11-)** Sosyal tercihlerin etkisini göz önüne alın.
