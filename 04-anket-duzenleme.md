### Anket Araştırmasında Hata Kaynakları

#### 1) Kapsam Hatası
Örneklemin seçildiği liste ya da çerçeve araştırmacının ilgilendiği kitlenin tüm üyelerini içermediği zaman oluşur. Eğer hakkında bilgi toplamayı planladığımız topluluğu hedef kitle örneklemi seçeceğimiz listeyi anket kitlesi olarak tanımlayacak olursak kapsam hatası bu iki kitle arasındaki farktır.

#### 2) Örneklem Hatası
Örneklem hatası etkisi azaltılabilmekle birlikte hiçbir zaman tam olarak ortadan kaldırılamayacak bir hata türüdür. Hedef kitledeki herkes ankete dahil edilmediği sürece örnekleme hatası kaçınılmazdır.

#### 3) Ölçüm Hatası
Bir yüksek okulda yapılan ankette öğretim elemanları izleme testlerini ne kadar sıklıkla yapmaktadırlar

**a-)** Düzenli
**b-)** Genellikle
**c-)** Nadiren
**d-)** Hiçbir zaman

sorusuna 3 ayda bir izleme testi yapılan bir sınıftaki öğrencilerin bazıları nadiren, bazıları ise düzenli cevabını verebilir.

#### 4) Cevaplanmama Hatası
Bu hata aşağıda açıklanan 2 durumdan birinin gerçekleşmesi halinde problem olmaktadır.

**1-)** Örnekleme dahil olan kişilerden anketi cevaplayan ve cevaplamayanlar arasında ankete konu olan özellikler açısından farklılıklar bulunması.

**2-)** Örnekleme dahil olan kişilerin önemli bir kısmı ile görüşülememesi.

##### İyi bir anketin aşağıda sayılan özelliklere sahip olması gerekir:

**1-)** Araştırmacının tanımlamak istediği kitlenin herbir üyesi eşit ya da bilinen bir olasılıkla seçilme şansına sahip olmalıdır.

**2-)** İhtiyaç duyulan doğruluk düzeyini başarabilmek için yeterli sayıda insan tesadüfü olarak örneklenmelidir.

**3-)** İnsanların doğru ve istekli bir şekilde cevaplayabileceği türde açık ve kolay anlaşılır sorular sorulmalıdır.

**4-)** Örneklemdeki herkesin soruları cevaplaması sağlanmalı ya da soruları cevaplamayanlar anketle ölçülmek istenen özellikleri açısından soruları cevaplayanlardan farklı olmamalıdır.


## Planlama

##### Problemin Belirlenmesi
Problem mevcut durum ile olması gereken durum arasındaki farktır. Problemin belirlenmesi ise bu farkın gözleme dayalı olarak ortaya koyulmasıdır.

##### Hipotez ile Araştırma Konusunun Belirlenmesi
Hipotezler problemin cevabına ilişkin bilgiye dayalı tahminlerdir. Bu tahminler problemle ilgili geçmiş tecrübelerimize ya da aynı konuda daha önce yapılmış araştırma sonuçlarına bağlı olarak yapılabilir.
